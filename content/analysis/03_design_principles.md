---
Title: Design Principles
Description: Design Principles report page
Template: report
Hidden: true
---

# Design Principer

Uppgiften handlar om att undersöka tre olika personsidor och där analysera vilka design principer som ägaren använt sig av.

Urval
-----------------------

De webbplatser jag valt ut för analys är följande:
1. https://elinkero.se/blogg/ {.blue-link}
2. https://underbaraclaras.se/ {.blue-link}
3. https://damernasvarld.expressen.se/blogg/isabellalowengrip/ {.blue-link}

Urvalet gjordes genom att goggla på bloggar och sedan välja de första tre som dök upp.

Metod
-----------------------

Som metod för att utföra analysen använde jag kontentan av de videos som var i studiematerialet för detta kursmoment. [The Principles of Design](https://www.youtube.com/playlist?list=PLKtP9l5q3ce-oz7aoBkk-oEn4xzGbtqxU) {.blue-link}

Resultat
-----------------------

1. [Elin Kero Blogg](https://elinkero.se/blogg/) {.blue-link}

![Elins Blogg](%assets_url%/img/elin.png)

Som de flesta bloggar så finns webbplatsen för att läsare ska kunna ta del av Elin Kero's liv. En blogg med många läsare får dessutom ofta många sponsorer och eventuella samarbeten vilket kan leda till inkomster för bloggens ägare. 
En blogg är även ett utmärkt sätt att marknadsföra sig själv och sina kunskapsområden.

Webbplatsens design är enkel och elegant. Den består av pastellfärger som är modernt för tiden och den direkta känslan som förmedlas är &quot;skönhet&quot;
Det första du lägger märke till är en somrig bakgrundsbild som täcker halva fönstret, här har ägaren även förstärkt sitt eget namn genom att mitt i bilden ha en stor rubrik med hennes namn samt en underrubrik med vad jag tolkar det som är en beskrivning av henne som person och intressen.
Webbplatsen har genomgående eleganta element med pastellfärger och fina typsnitt. 

Webbplatsen gynnar hennes syfte och ändamål då alla inlägg som användare kan ta del av är gjorda som foton. Där varje foto har en bakgrundsbild, rubrik och brödtext. Eftersom Elin Kero i hennes underrubrik nämner fotografi och frilans så går hennes design väl ihop med det hon vill förmedla. Läsare får genast uppfattningen av att hon är en duktig fotograf och har känsla för design. 
De flesta foton innehåller även bilder på natur eller på färger som påminner om natur, material som trä, skog, gräs eller vita trähus påminner alla om sommaren och går väl i hand med hennes val av färgpalett. 

Elin Kero har använt sig av flera designprinciper där ibland följande:
* Balans / Symmetri: då samtliga foton och inlägg är i samma storlek och för sammanfatta layouten, är i ett grid med samma avstånd och ett jämt antal rader och kolumner. 
* Emphasis / förstärkning: Genom att förstärka sitt eget namn i rubriken på landningssidan. 
* Unity / enhet: Då varje blogginlägg är som ett eget foto och innehåller en bild, rubrik och brödtext så ger det känslan av en enhet. Känslan förstärks även genom konturer och kontrast för att få inläggen att sticka ut från bakgrundsfärgen.

I undersidan [stationary](https://elinkero.se/stationary/) {.blue-link} skiljer sig designprincipen något genom att bilderna inte är i samma storlek och det blir ett lite mer &quot;levande&quot; flöde. Symmetrin är inte lika förutsägbar och storleken på bilderna varierar, tillskillnad från landningsidan där varje bild / inlägg var lika stor och ordentligt ordnare i rader och kolumner av samma storlek.

2. [Underbara Claras](https://underbaraclaras.se/) {.blue-link}

![Underbara Clara](%assets_url%/img/clara.png)

Underbara Claras är även det en blogg och syftet är därför mer eller mindre detsamma som nämnt ovan, att få läsare att intressera sig för hennes liv och intressen. Något som däremot skiljer sig mot den förgående webbplatsen är att här marknadsförs inga tjänster eller produkter. Utan bloggen är mer utav en blogg som ger läsarna en inblick i hennes vardag.

Webbplatsen är traditionell/retro med enkelt typsnitt och enkla bilder. Färgerna är även här inom kategorin pastell vilket syns på den pastell-gröna färgen som omsluter både header och footer. Bakgrundsfärgen är beige och inlägg eller &quot;artikel&quot; delen på webbplatsen har vit bakgrund.

Den traditionella känslan förstärks även genom att det är enkla bilder på en hemmamiljö som påminner om en stuga, med vedeldad braskammin, gungstolar och en hund. Bilder inkluderar även stickning, retro tapeter och inredning samt bakning. 

Webbplatsen gynnar ägarens mål och syfte då det ger en inblick i hennes liv och vardag. Det förmedlas inga produkter eller tjänster utan läsarna får - som kanske syftet med en blogg egentligen är, en inblick i hennes liv.

Designprinciper som används för webbplatsen är bland annat balans, symmetri och kontrast. 
Det är inga oförutsägbara former eller element som förstärks. Utan allt är i ett och samma flöde där bilderna för respektive inlägg ger en tydlig kontrast mot övriga färger på webbplatsen. Bilderna innehåller ofta mycket färg och ger en tydlig kontrast mot den vita bakgrunden. Ett design element som används är textur - då bakgrunden på webbplatsen påminner om en panelvägg i trä.

Designprinciperna är detsamma på undersidor, den undersida som jämförts är [Clara ryter ifrån](https://underbaraclaras.se/kategori/clara-ryter-ifran/) {.blue-link}

3. [Isabella Löwengrip](https://damernasvarld.expressen.se/blogg/isabellalowengrip/) {.blue-link}

![Isabella Löwengrip](%assets_url%/img/isabella.png)

Den första känslan som förmedlas är en opersonlig känsla, där samarbetet med expressen tydliggörs, bland annat genom att visa expressens logga direkt under headern. Den andra känslan som slår är att webbplatsen inte är symmetrisk då innehållet på landningssidan inte är centrerad - något som upplevs som störande eller &quot;icke komplett design&quot;

Webbplatsen finns för att genom betalda samarbeten marknadsföra produkter vilket i sig ger en inkomst för Isabella. Detta är åtminstone den känslan som förmedlas. Webbplatsen är visserligen en blogg och det första man ser på landningssidan är en bild på henne samt hennes namn som förstärkts genom en stor rubrik. Men skrollar man lite på sidan så är det första inlägget som visas bilder från hennes besök på &quot;Ästad vingård &amp; Äng&quot; och bara några bilder senare visas ett inlägg på vad hon haft på sig med länkar till butiker för respektive plagg. Något som förstärker känslan av att bloggen finns för att marknadsföra produkter och generera en inkomst. 

För att undersöka webbplatsens designprincip undersöktes undersidan [Archive](https://damernasvarld.expressen.se/blogg/isabellalowengrip/archive/) {.blue-link} med vidare navigation till inlägg för [December 2024](https://damernasvarld.expressen.se/blogg/isabellalowengrip/2024/12/) {.blue-link}.
Design principen på [Archive](https://damernasvarld.expressen.se/blogg/isabellalowengrip/archive/) {.blue-link} är även här bristfällig och är inte centrerad och det enda innehållet som visas är en lista över olika månader. Efter att ha klickat in på en månad så ges en överblick över de inlägg som finns. Här visas genast en symmetri och inläggen har en &quot;grid&quot; layout som prydligt visar inläggen. Navigerar du vidare för att ta del av hela blogginlägget kommer du återigen till en icke centrerad layout, likt landningssidan och designprincipen blir något oklar. 
Några design element som används är färg som är i ett monokromatiskt schema med nyanser av olika grå färg, samt kontur. Det är inte många element utan inläggen flyter mer eller mindre ihop och det går inte att komma till footern på webbplatsen då det genast visas nya inlägg. Där emot är artikeldelen inramad med hjälp av en border, som i sig gör att artikeln får en kontur. 

Analys
-----------------------

Något som förvånade mig med denna studie var hur webbplatser som alla är inom temat &quot;blogg&quot; kan förmedla så olika känslor. De två första webbplatserna [Elin kero](https://elinkero.se/blogg/) {.blue-link} och [Undebara Clara](https://underbaraclaras.se/) {.blue-link} gav personliga känslor och det tog inte lång tid innan man som läsare fick en känsla för personen, en inblick i deras liv samt en känsla för deras personlighet och intressen. Designprinciperna som användes knöts väl ihop med dess innehåll och stämde bra överens med den personliga känsla som förmedlades. 
Däremot så var känslan som förmedlades via [Isabella Löwengrip](https://damernasvarld.expressen.se/blogg/isabellalowengrip/) {.blue-link} inte alls lika klar, åtminstone så förmedlades inte alls en personlig känsla utan det upplevdes mer som att titta på annonser och reklam. Designprinciperna var bristfälliga och knöts inte ihop med de annars lyxiga bilderna som lagts upp. Känslan var att webbplatsen var under utveckling och ett så stort namn som Isabella Löwengrip, som jag tror alla i Sverige hört om, bloggläsare eller inte, borde ha en betydligt bättre webbplats för sin blogg. 

De mest förekommande designprincierna som användes mer eller mindre i detta urval var:
1. Färger och Konrast
2. Balans och symmetri
3. Förstärkning av vissa element, främst bloggarnas Namn
4. Viss variation på blogginlägg eller galleri layout.


# Analys av min egna portofilio sida
![Min Portfolio](%assets_url%/img/portfolio.png)

Det som kännetecknar min design rent allmänt är en s.k &quot;dark mode&quot;. Den är relativt enkel men inte så många flashiga element eller annat som drar fokus från innehållet.
Det första användaren möts av är en häftig bild på en motorcykel och landskapet i Norge. Bilden flyter väl ihop med texten och uppfattningen blir att texten hör ihop med bilden. Det ses som ett element där bilden förstärker texten och vice versa. Känslan på webbplatsen kan beskrivas som &quot;tuff&quot; och temat passar bra med bilden som visas.
Visst kontur finns då innehållet är separerat från header och footer genom en border.
Jag anser att designen förmedlar den känsla som önskats och användaren får snabbt en bild i vem jag är och vilka intressen jag har.

Designprinciper som finns genomgående på webbplatsen är:
* Kontrast - bilder, bakgrund och text skiljer sig alla mot varandra
* Balans och variation - något som syns i exempelvis undersidorna ![Gallery](http://localhost:8080/dbwebb/design/me/portfolio/gallery) {.blue-link} samt ![Technologies](http://localhost:8080/dbwebb/design/me/portfolio/gallery) {.blue-link}
* Rörelse - Se ![Technologies](http://localhost:8080/dbwebb/design/me/portfolio/gallery) {.blue-link} där rörelse används för att förstärka det element som användaren interagerar med, i detta fall genom att skala upp elementet.

Designelement som används:
* Färg - Se ![Technologies](http://localhost:8080/dbwebb/design/me/portfolio/gallery) {.blue-link}
* Kontur - Se meny i header samt ![Technologies](http://localhost:8080/dbwebb/design/me/portfolio/gallery) {.blue-link}
* Space - Vertikal rhytm och upplevs luftig

En uppdatering jag gjorde var att lägga till rörelseeffekter även på min undersida [Analysis](http://localhost:8080/dbwebb/design/me/portfolio/analysis) .{blue-link}

Övrigt
-----------------------

All undersökning är gjord och skriven av Kristoffer Öhlund